GEORGICON LIB. IV. 15 ”

et mater ‘cape Maeonii carchesia Bacchi: 380
Oceano libemus' ait. simul ipsa precatur
Oceanumque patrem rerum Nymphasque sorores,
centum quae silvas, centum quae flumina servarit.
ter liquido ardentem perfudit nectare Vestam,

ter flamma ad summum tecti subiecta reluxit. 385
omine quo firmans animum sic incipit ipsa

‘est in Carpathio Neptuni gurgite vates,

caeruleus Proteus, magnum qui piscibus aequor

et iuncto bipedum curru metitur equorum.

hic nunc Emathiae portus patriamque revisit 390
Pallenen 3 hunc et Nymphae veneramur et ipse
grandaevus Nereus; novit namque omnia vates,
quae sint, quae fuerint, quae mox ventura trahantur
quippe ita Neptuno visum est, inmania cuius
armenta et turpes pascit sub gurgite phocas 395
hic tibi, nate, prius vinclis capiendus, ut omnem
expediat morbi causam eventusque secundet.

nam sine vi non ulla dabit praecepta, neque illum
orando flectes 3 vini duram et vincula capto

tende 3 doli circum haec demum fragentur inanes.
ipsa ego te, medios cum sol accenderit aestus, 401
cum sitiunt herbae et pecori iam gratior umbra est,
in secreta senis ducam, quo fessus ab undis

se recipit, facile ut somno adgrediare iacentem.
verum ubi correptum manibus vinclisque tenebis,
tum variae eludent species atque ora ferarum. 405
fiet enim subito sus horridus atraque tigris

